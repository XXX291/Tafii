<html>
<head>
</head>
<body>
	<h1>Клубна кар'єра</h1><hr/>
	<h2>Шахтар</h2>
	<p>В основі «Шахтаря» дебютував 31 жовтня 2018 року, замінивши Жуніора Мораеса на 69-й хвилині матчу 1/8 фіналу Кубка України проти донецького «Олімпіка».</p>
	<p>Наприкінці лютого 2019 року на правах оренди перейшов до складу київського «Арсенала», а вже 3 березня дебютував у Прем'єр-лізі у грі проти того ж «Олімпіка», вийшовши на 87-й хвилині замість Владислава Калітвінцева.
	</p>
	<p>На сезон 2019/20, після закінчення орендної угоди з «Арсеналом», повернувся до донецького «Шахтаря». Наприкінці сезону, коли донецька команда вже забезпечила собі «золото» національної першості, провів три матчі за «основу» у Прем'єр-лізі.</p>
	<p>На початку серпня 2020 року до кінця сезону 2020/21 на умовах оренди перейшов до черінігівської «Десни»</p>
	<p>Мудрика визнано найкращим гравцем «Шахтаря» в листопаді та грудні 2021 року за підсумками голосування вболівальників на офіційному сайті «гірників»[3][4]. Гравець також потрапив до альтернативної збірної УПЛ другого півріччя 2021 року за версією UA-Футбол[5].</p>
	<p>З початком нового сезону Мудрик став лідером «Шахтаря», у якого були великі кадрові зміни через відхід легіонерів. За осінню частину чемпіонату України він забив 7 голів та віддав 7 гольових передач у 12 матчах. Гравець також проявив себе в Лізі чемпіонів, забивши 3 голи та віддавши 2 гольові передачі в 6 матчах. Його голи у ворота «Селтіка» двічі допомогли «Шахтарю» уникнути поразки. За підсумками 2022 року став найкращим гравцем «Шахтаря», а також став найкращим українським футболістом за версією газети «Український футбол»[6][7].</p>
	<img src="https://upload.wikimedia.org/wikipedia/commons/thumb/2/2c/Mykhailo_Mudryk_-_Spain_U21_vs_Ukraine_U21%2C_5_July_2023_%28cropped%29.jpg/250px-Mykhailo_Mudryk_-_Spain_U21_vs_Ukraine_U21%2C_5_July_2023_%28cropped%29.jpg"/>
<h2>Челсі</h2><hr/>	
<p></p>
	<p>У січні 2023 року «Шахтар» вів перемови з лондонським «Арсеналом» про трансфер гравця. Клуби були близькими до підписання угоди, але інший лондонський клуб — «Челсі» — зробив кращу пропозицію «Шахтарю»[8]. 15 січня гравець підписав контракт із «Челсі» до 2031 року, взявши 15 ігровий номер[9]. За цей трансфер «Челсі» заплатив €70 млн + €30 млн у вигляді бонусів. Таким чином цей трансфер став найдорожчим трансфером із української Прем'єр-ліги, найдорожчим зимовим трансфером в англійській Прем'єр-лізі[10], а також зробив Мудрика найдорожчим українським футболістом, побивши рекорд Андрія Шевченка, за якого той же «Челсі» в 2006 році заплатив майже 44 млн євро.[11]</p>
	<p>21 січня 2023 року Мудрик дебютував за «Челсі» в матчі Прем'єр-ліги проти «Ліверпуля» на «Енфілді», вийшовши на заміну на 55-й хвилині замість Льюїса Голла, матч завершився внічию 0–0.</p>
	<p>2 жовтня 2023 року в матчі проти «Фулгема» забив свій дебютний гол за «Челсі».[13] 21 жовтня 2023 року відзначився голом у ворота лондонського «Арсенала», матч завершився внічию 2–2.[14]</p>
	<p>9 грудня 2023 року відзначився голом на 90+2-й хвилині у ворота «Ньюкасла» в матчі Кубку Футбольної ліги, перевівши матч у серію пенальті. У післяматчевій серії пенальті забив вирішальний гол та приніс перемогу своїй команді.</p>
	<p>9 грудня 2023 року відзначився голом на 90+2-й хвилині у ворота «Ньюкасла» в матчі Кубку Футбольної ліги, перевівши матч у серію пенальті. У післяматчевій серії пенальті забив вирішальний гол та приніс перемогу своїй команді.</p>	
</body>
</html>